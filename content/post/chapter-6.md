---
date: 2023-02-11T10:58:08-04:00
description: ""
featured_image: "images/H6-Header.jpg"
tags: []
title: "Welke economische, politieke en sociale beleidsvormen/ tactieken werden er door Napoleon en Hitler gebruikt tijdens de oorlog?"
author: "Dylan & Emily"
---
**Welke macht had Napoleon?**  
Napoleon had vanaf het moment dat hij zichzelf als keizer kroonde alle macht van Frankrijk naar zich toe getrokken. Hij kwam op die troon te zitten na vijf jaar eerste consul te zijn geweest en in principe had hij vanaf dat moment al alle touwtjes in handen.
Hij stelde zijn eigen minister van buitenlandse zaken aan (Talleyrand), die meer macht had dan de tweede en derde consul. Ook stelde Napoleon zijn eigen hoofd van politie aan, die naar al Napoleons bevelen moest luisteren. Zodra een van zijn pionnen niet meer luisterde werd deze op staande voet ontslagen en vervangen door een nieuwe pion.
Toen hij eindelijk keizer was wachtte Napoleon niet lang voordat hij de hele franse wet naar zijn wensen veranderde. Dit deed hij met de Code Civil (ook wel de code Napoleon genoemd), een nieuw burgerlijk wetboek dat veel ideeën haalde uit de verlichting van die tijd.  

**Hoe heeft Napoleon Frankrijk veranderd?**  
Al voor dat hij Keizer van Frankrijk werd had Napoleon al verschillende wetten doorgevoerd, bijvoorbeeld de echtscheidingswet verandering van 1799, waarin stond dat man niet van een vrouw mocht scheiden om de enkele reden dat zij ouder was dan 45 jaar.
Dit is een typisch verlichtingsideaal, namelijk gelijkheid.
Als een vrouw zou scheiden op 45-jarige leeftijd in die tijd, zou deze niet meer voor zichzelf kunnen zorgen. Vrouwen werden voor niet veel meer gebruikt dan het huishouden en hadden op zichzelf niet veel om op te staan. Terug naar hun ouders konden ze ook al niet, want die waren vaak al overleden (de gemiddelde levensverwachting was in die tijd 50 jaar, nadat iemand de 25 had bereikt)
De code Civil is niet compleet samengesteld door Napoleon zelf, maar door vier juristen met elk een eigen specialisatie;
* François-Denis Trochet met als specialisatie het Parijse gewoonterecht, hij was ook de voorzitter.
* Félix Julien Jean Bigot de Préameneu met als specialisatie het Bretoense gewoonterecht.
* Jean-Étienne-Marie Portalis met als specialisatie het Romeinse recht.
* Jacques de Maleville met als specialisatie het Romeins recht zoals deze werd toegepast in het noorden van Europa, hij was tevens ook de algemeen secretaris.  


Deze juristen werden aangesteld in 1800 en na vier jaar van controles en correcties werd het in 1804 uitgegeven.
Al Napoleons wetten werden in 1804 dus samengebracht in de code Civil, maar zoveel had Napoleon echter niet met de verlichtingsidealen, maar meer met de idealen die hij zelf als belangrijkst vond.
Dit zie je bijvoorbeeld terug in de veranderingen die hij aanbrengt aan de echtscheidingswetten die hij 5 jaar geleden nog had veranderd om op de goede kant van het volk te komen.
De oorspronkelijke echtscheidingswetten kwamen uit 1792 en waren enorm liberaal en ongelijk, dus slechter dan eerst heeft Napoleon de wetten niet gemaakt. Een man kon vanaf dat moment elke vorm van overspel plegen zonder dat dat als legitieme grond gold voor een echtscheiding. Een vrouw mocht dit, zoals je wel kan verwachten, niet.
De voornaamste redenen van de Code Napoleon waren het inperken van de geestelijke en adellijke macht.
Hieronder staan de grootste wetswijzigingen, aanpassingen en waarden van de nieuwe keizer.
Iedereen was in de ogen van de wet gelijk, dit betekende dat er geen adellijke of geestelijke hoorde te zijn die voorgetrokken werden.
Adellijke rechten werden niet meer doorgegeven via bloed, maar gegeven door de keizer.
Vrijheid van religie.
Dit waren vooral aanpassingen voor het volk en worden later ook weer aangepast naar Napoleons eigen ideaal.
Verder konden de lokale autoriteiten niet meer wetten maken en uitvoeren die niet in de wetten van de vorst stonden, iets dat in het oude rechtelijke systeem wel kon.
De man werd het legitieme gezinshoofd bij een huwelijk. Vrouwen werden vanaf hun huwelijk onbekwaam geacht en mochten geen grote zelfstandige handelingen meer doen, zoals het kopen van een huis.
Verder voerde Napoleon vele wetten in over onderwerpen als:
* Ouderschap
* Adoptie
* Eigendom
* Erfdienstbaarheid
* Testament
* Verbintenissenrecht
* Regels over arbeid
* overeenkomstenrecht
* het lenen van geld
* pand en hypotheekrecht

**Welk beleid voerde Napoleon in zijn veroverde gebieden?**  
Napoleon voerde zijn Code Civil door in al zijn veroverde gebieden.
Elk land onder het franse bewind moest dezelfde regels handhaven als beschreven in de Code Civil, geen autonome landen dus meer.
Dit werd gehandhaafd door tienduizenden franse ambtenaren die naar elke uithoek van het franse rijk werden gestuurd.
De Nederlandse Republiek is de het enige land wat een speciale versie van de Code Civil kreeg na aandringen van Lodewijk Napoleon, omdat de Nederlandse Republiek een speciaal geval scheen te zijn.
Daarom werd in 1809 het wetboek napoleon, ingerigt voor het koninkrijk Holland ingevoerd.
Dit wetboek verving het Romeinse en inheemse recht wat tot die tijd werd uitgevoerd.
Na al twee jaar zag Napoleon hier het nut niet meer van in, waarschijnlijk na het aftreden van Lodewijk Napoleon in 1810, en werd het algemene franse wetboek ingevoerd, de Code Civil. Dit was ook het moment dat Nederland volledig bij Frankrijk gevoegd werd (met België en Luxemburgh)  

**Heeft Napoleon nog veranderingen doorgevoerd aan de Code Civil door de jaren heen?**  
Amper, op enkele wijzigingen na heeft Napoleon niks veranderd aan zijn Code Civil.
De enige veranderingen die Bonaparte doorgevoerd heeft waren puur om zijn macht als keizer veilig te stellen.
Zoals eerder verteld heeft Bonaparte in 1804 wetten doorgevoerd die de macht van de adel aan banden legde, dit deed hij zodat de adel, die nog niet compleet aan zijn kant stond, hem niet tegen kon werken.
Na drie jaar had Bonaparte de adel aan zijn zijde gekregen en zijn tegenstanders uitgeschakeld en vervangen.
Zodoende veranderde Napoleon het wetboek en gaf zijn adel meer macht, dit verstevigde zijn eigen positie door zijn pionnen meer macht te geven.
Een tweede voorbeeld zijn de drie decreten die het Joodse geloof inperkte.
De joden waren in die tijd betrokken bij meerdere conflicten tussen religies en het feit dat ze geld uitleende, zodat ze dat later terugkregen met rente.
Dit was een gevaarlijk beroep en zo ontwikkelde ze veel tegenstanders, ook tegenstanders die dicht bij Napoleon stonden. 
Daarom vaardigde keizer napoleon op 17 maart 1808 drie decreten uit die de joden terug onderaan zette. De eerste twee decreten gingen over de joodse instellingen, joodse erediensten en de organisatie daarvan. De derde was het “snode’’ decreet, deze draaide de tijd terug naar de tijd van het Ancien Régime en zodoende bestond de raad die joodse zaken regelde weer compleet onder controle van de vorst.
De joden konden niks meer regelen zonder dat Napoleons ambtenaren hadden gezegd dat ze dat konden doen. Bovendien werden er verschillende schuldvorderingen geannuleerd.
Dit betekende waarschijnlijk dat Napoleons medestanders hun zin hadden gekregen en geen geld hoefden terug te betalen aan de joodse handelaren.  

**Adolf Hitler**  
Op 30 januari 1933 werd Hitler uitgeroepen tot Rijkskanselier van Duitsland. De conservatieve elite wilde Hitler gebruiken om de macht te krijgen en zagen dit als een grote overwinning. De nazi’s maakte op dit moment deel uit van een coalitiekabinet in crisistijd. Op 27 februari werd het Rijksdaggebouw in de brand gestoken. Hitler gebruikte deze gebeurtenis om een gewelddadige campagne tegen de communisten te starten. De brand was namelijk aangestoken door een Nederlandse communist. Hitler haalde de president von Hindenburg over om de politie extra bevoegdheden te geven door middel van een noodmaatregel. In de Rijksdagbrandverordening werden in de grondwet vastgelegde grondrechten, waaronder vrijheid van meningsuiting opgeschort, in feiten was hiermee de rechtstaat opgeheven. De knokploegen van de SA maken het onveilig op straat en de communisten en andere vijanden van de nazi’s worden opgepakt.  

Na de verkiezingen had de NSDAP niet de volledige meerderheid gekregen, maar door een machtigingswet kreeg Hitler alsnog alle macht. De machtigingswet hield in dat Hitler vier jaar lang buiten de rijksdag en andere constitutionele organen mocht regeren en zelf wetten mocht invoeren. Na de machtsovername van Hitler begonnen de nazi’s met de Gleichschaltung (gelijkschakeling). Dit betekende dat elke vorm van politieke oppositie onmogelijk werd. Volgens Hitler en zijn partij moest de Duitse bevolking heropgevoed worden, dit moest volgens hem gebeuren in de geest van de nationaalsocialistische ideologie. 
Het parlement werd onder controle van nazigezinde Reichstatthalter (Rijksstadhouder) gezet, ondertussen werden alle politieke partijen stuk voor stuk opgeheven en verboden. Op 14 juli 1933 werd een wet aangenomen die het oprichten van een nieuwe partij verbood. Hierdoor werd Duitsland een eenpartijstaat. Er kwam een vervanging voor alle bestaande vakbonden en werkgeversbonden: de Deutsche Arbeitsfront, deze stond onder de controle van de NSDAP. Ook werden alle jongerenorganisaties vervangen door de Hitlerjugend en kwam de pers voor het grootste gedeelte onder de controle van de nazi’s te staan. Hitler noemde de nieuwe orde het Derde Rijk. Dit was de opvolger van het oude Heilige Roomse Rijk (962-1806) en het Duitse Keizerrijk (1871-1918). Volgens Hitler zou het Derde Rijk duizenden jaren bestaan. 

In de veroverde gebieden hanteerde Hitler ongeveer hetzelfde beleid als in Duitsland. Ook hier had hij alle macht en mocht de bevolking niet tegen hem zijn anders werden ze opgepakt en vervolgd. Naar mate de oorlog vorderde kwamen de wetten tegen de Joden, deze werden in Duitsland ingevoerd en ook in de veroverde gebieden. Hij hanteerde overal dezelfde regels omdat Hitler van al zijn veroverde gebieden een groot machtig Duits Rijk wilde maken. Dit was alleen mogelijk als overal hetzelfde beleid werd gevolgd en gehanteerd.

Wel was er een verschil tussen Duitsland en de veroverde gebieden. De Duitsers werden geacht in het leger te gaan vechten terwijl de volkeren in veroverde gebieden moesten werken in de Duitse fabrieken om het land en de oorlog staande te houden. 

