---
date: 2017-04-15T10:58:08-04:00
description: ""
featured_image: ""
tags: []
title: "In hoeverre is er een verschil of overeenkomst te vinden tussen de materiele en militaire middelen van beide partijen?"
---
**Napoleon**   
De Grande Armée was de naam van Napoleons leger. Dit leger werd opgesteld aan het begin van de 19de eeuw en verwijst naar het complete leger van Frankrijk in die tijd. Het leger bereikte zijn maximale grootte in 1812, toen Napoleon op het punt stond om Rusland in te vallen. In dat jaar bestond de Grande Armée uit 600.000 soldaten. Het leger kon deze grote aantallen inzetten door het invoeren van de dienstplicht in Frankrijk en de geannexeerde gebieden.
Ongeveer:  
* 95.000 Polen
* 35.000 Oostenrijkers
* 25.000 Italianen
* 24.000 Beiers
* 20.000 Saksen
* 20.000 Pruisen
* 17.000 Westfalen
* 15.000 Zwitsers
* 3.500 Kroaten 
* Het resterende aantal waren fransen en geannexeerde Nederlanders

Het leger was opgedeeld in 6 korpsen. Elk onder bevel van een door Napoleon aangewezen Maarschalk.

**De cavalerie**  
De cavalerie bestond in Napoleons leger uit vier soorten.
Een cavalerist is een soldaat die te paard vecht.
De grootste aantallen cavalerie bestonden uit dragonders.
Deze dragonders waren uitgerust met sabels, pistolen en karabijnen (lange afstand geweren) Hun lichte uitrusting, afstandswapens en wendbaarheid zorgden ervoor dat ze werden ingezet bij zowel veldslagen als op verkenningsmissies.  
![](/images/H5-1.jpg)    
###### **_(Een dragonder uit de Grande Armée)_**


De meest gevreesde cavalerie waren de Poolse Lansiers. De Lansiers werden vooral ingezet om een vluchtende vijand te achtervolgen en om infanterie-eenheden weg te vagen. Als een vijandelijke infanterie-eenheid in carré-formatie opgesteld stond werd deze vaak compleet onder de voet gelopen door de lansen van de polen die veel langer waren dan de bajonetten van de infanterie.

![](/images/H5-2.jpg) 
###### **_(Een infanterie-eenheid in carré-formatie)_**

Een carré-formatie houdt in dat de eerste rij soldaten gehurkt gaat zitten zodat de soldaten achter hen over de geknielde soldaten heen kunnen schieten.

Als derde had je de Huzaren. De Huzaren waren de verkenners van het leger. Deze rijders waren licht bewapend en kwamen oorspronkelijk uit Hongarije.  
![](/images/H5-3.jpg)
###### **_(Een huzaar temidden van een oprukkend leger, geschilderd door Josef brandt (1890))_**

Het laatste onderdeel van de cavalerie uit de Grande Armée waren de Kurassiers.
De kurassiers waren de zware cavalerie, deze soldaten leken het meest op de ouderwetse ridders met hun zware harnas en ijzeren helm.   
![](/images/H5-4.jpg)  
###### **_(Een Kurassier uit het Grande armée)_**  

**Infanterie**   
Het grootste deel van elk (groot)leger uit die tijd bestond uit lijn infanterie.
Dit waren de normale soldaten, de grondtroepen, die te voet waren.
Deze soldaten waren vaak niet al te zwaar bewapend met verschillende wapens.
Bijvoorbeeld een zwaard, hellebaard, speer of een musket.
Er waren meerdere formaties waarin infanteriesoldaten konden worden opgesteld.
Over het algemeen stonden soldaten opgesteld in linies naast elkaar.
Deze linies stonden dan in drie rijen achter elkaar zodat er in salvo's geschoten kon worden.
Salvo’s waren nodig bij musketten, aangezien ze onnauwkeurig waren en tijd kosten om te herladen.
Daarnaast was er de carré-formatie, die over het algemeen gebruikt werd tegen cavalerie met meerdere soldaten die over elkaar heen schoten (zoals al vermeld).
Deze formatie was wel zwak tegen Lansiers.
Een veelgebruikte formatie, door voornamelijk Napoleon in die tijd, was de colonne.
Een colonne was een groep infanteristen die in vierkanten over het slagveld marcheerde.
Het voordeel van deze formatie was dat ze makkelijk beweegbaar waren en makkelijk in carré of linie formatie konden worden opgesteld. Het nadeel van deze formatie was wel dat ze minder vuurkracht hadden, aangezien de achterste soldaten niet konden schieten.  

![](/images/H5-5.jpg) 
###### **_ (Een infanterist uit de Grande Armée)_**

Een andere soort infanterie in die tijd was de lichte infanterie, in tegenstelling tot de normale infanterie. Een ander woord voor deze soldaten was “voltigeurs’’. Deze soldaten werden verspreid door de linies met als voornaamste doel om de vijandelijke artillerie uit te schakelen.  

**Artillerie**  
![](/images/H5-6.jpg)  
Artillerie was veruit het meest destructieve onderdeel van het Franse leger. De kanonnen met 4,8 of 12(eigenlijk 13 pond) kogels waren centraal in het uitdunnen van de vijand en het voorkomen van een massale aanval. Later werden de 4 pond kogels vervangen door 6 pond. Deze kanonnen zijn uitgevonden door de fransman, Jean-Baptiste Vaquette de Gribeauval. Elk kanon met 4 pond kogels werd bemand door 6 soldaten en getrokken door 3 à 4 paarden.
Er waren zoveel paarden nodig, omdat elk kanon iets minder dan 300 kilo was. Deze soldaten konden elke minuut zo'n 2 à 3 kogels afvuren over een afstand van 400-700 meter. De canon de 8 Gribeauval was een kanon met 8 pond kogels. Het kanon woog iets minder dan 600 kilo.
Het werd bemand door 13 soldaten en getrokken door 4 paarden. Er konden 2 kogels per minuut afgevuurd worden over een afstand tussen de 550-800 meter De canon de 12 Gribeauval (de grootste) werd bemand door 15 soldaten en getrokken door 6 paarden. Gemiddeld schoot een goed getraind team elke minuut een kogel af. De maximale afstand die een 12 ponder kon schieten was 1.600 meter, maar het effectiefst was het kanon voor afstanden tussen de 600-900 meter.  

**De keizerlijke garde**  
De keizerlijke garde van Napoleons leger bestond veelal uit de meest bekwame veteranen.
Deze garde werd opgericht in 1804 toen Napoleon zichzelf als keizer benoemde. Er waren zowel infanterie- als cavaleriedivisies, maar deze werden zelden ingezet. De keizerlijke garde werd veelal ingezet om de vijand een fatale slag toe te dienen aan het einde van een slag.
Je kunt de keizerlijke garde opdelen in ongeveer drie onderdelen:
De oude garde, die meestal al hadden meegevochten in 4 à 5 campagnes.
Om toegelaten te worden tot de oude garde moest je aan een aantal eisen voldoen:
* Je moest minimaal 35 jaar oud zijn
* 10 jaar dienst erop hebben zitten
* Kunnen lezen en schrijven
* Moedig gedrag hebben vertoond

Hiernaast had je de midden-garde, deze veteranen hadden er gemiddeld 3 campagnes op zitten. Er waren geen speciale eisen om toegelaten te worden tot deze garde. Als “onderste laag’’ heb je de jonge garde, dit waren veelal jonge officieren met talent die het erg goed deden op hun posities en minimaal 1 campagne hadden meegemaakt.  

![](/images/H5-7.jpg) 
###### **_(Mannbar, een oud garde lid in origineel uniform (foto uit 1857)_**  

**Genie**  
Napoleon heeft een heel aantal van zijn successen te danken aan zijn bruggenbouwers. Door bruggen te bouwen konden Napoleons troepen onverwacht in de rug van de vijand komen zonder dat deze tijd had om zich voor te bereiden. Het Genie bestond in die tijd voornamelijk uit pontonniers. Deze pontonniers hadden een van hun grootste acties tijdens de terugtocht van het Franse leger uit Rusland, toen het leger door de gemaakte bruggen snel de Berezina over kon steken en niet compleet uitgeroeid zou worden. Een andere actie waarbij de bruggenbouwers een grote rol speelden was toen in 1809 de bruggen over de Donau vernietigd waren. De Oostenrijkers dachten hiermee het Franse leger gestopt te hebben maar deze bouwden simpelweg nieuwe bruggen en versloeg het Oostenrijkse leger. Dit was toen nog een relatief klein onderdeel van het leger in vergelijking tot nu waar dit onderdeel van het leger een veel grotere rol heeft gekregen.
 
![](/images/H5-8.jpg) 

**Adolf Hitler**  
Het Duitse leger werd na de Eerste Wereldoorlog enorm ingeperkt. De oorzaak hiervan was het Verdrag van Versailles, dat na de Eerste Wereldoorlog werd gevormd. In dit verdrag stond onder andere dat Duitsland nog maar een klein leger mocht hebben. Een leger met een max van 100.000 soldaten.  
![](/images/H5-9.jpg)    
 De beperking van dit leger zorgde ervoor dat het leger vooral ging bestaan uit officieren die zich meer gingen focussen op nieuwe innovaties, omdat ze het op mankracht niet zouden winnen. Dit zorgde ervoor dat Duitsland een voorsprong ontwikkelde in tactiek en efficiëntie van het materiaal, zo werd het idee van een blitzkrieg steeds verder uitgewerkt. In 1933 werd het bestuur van Duitsland in de handen genomen van de nazi's en zo werd Hitler uiteindelijk ook de leider van het leger. Hitler toonde veel belangstelling voor het leger, maar hield zich aan het begin nog wel (deels) aan de regels van het Verdrag van Versailles, echter niet veel later verbrak Hitler deze afspraken en breidde hij het leger enorm uit. 

De naam van het Duitse leger was de Wehrmacht. Dit leger bestond uit 3 onderdelen.
Dit waren: 
* Heer (de landmacht), 
* De Kriegsmarine(zeemacht) en de Luftwaffe (de luchtmacht).
* De Wehrmacht bestond uit 36 divisies en 12 legerkorpsen. 
 
De Wehrmacht was een dienstplichtleger. Dit houdt in dat het leger voor het grootste deel bestond uit oproepbare burgers die verplicht meevochten in de oorlog. Het leger bestond uit ongeveer 18 miljoen soldaten verspreid over de oorlog.

Elke soldaat van de Wehrmacht kreeg zijn eigen uitrusting mee. Deze uitrusting bestond voor elke normale soldaat uit de volgende onderdelen: De M42 Stahlhelm, M43 Einheidsfeldmüse, Feldblus M43, Schnürschuhe, marschstiefel, Zeltbahn 31, Kochgeschirr, seitengewehr 98, brotbeutel 31, feldflasche 31, gasmaske m30 en patronentasche 11.

Er werd tijdens de oorlog gebruikgemaakt van verschillende geweren en pistolen. 
De standaard geweren waarmee de meeste soldaten werden uitgerust waren: Gewehr 98, Mauser C96. Naast deze gewone wapens werd er ook gebruikgemaakt van verschillende machinegeweren en explosieven zoals de Panzerfaust.  

![](/images/H5-10.jpg)
 
Naast de standaarduitrusting en de geweren/pistolen maakte Duitsland ook gebruik van verschillende voertuigen, zo maakte Duitsland gebruik van: tanks, vliegtuigen, schepen en artillerie. Zoals eerder genoemd bestond de Wehrmacht uit 3 onderdelen. Het eerste onderdeel, de Heer(landmacht), maakte vooral gebruik van tanks.  

**Tanks**  
Duitsland had tijdens de 2e wereldoorlog een groot arsenaal aan tanks. Duitsland had vanwege eerdergenoemde redenen een redelijke voorsprong in efficiëntie van hun materiaal. Daardoor waren de Duitse tanks vaak ook verder/beter ontwikkeld dan die van de andere landen. Tijdens de oorlog heeft Duitsland van veel verschillende tanks gebruikgemaakt.  
![](/images/H5-11.jpg)  
 In 1943 had Duitsland naar schatting zo'n 6000 tanks. De bekendste en meest gebruikte tank was de Panzerkampfwagen. Er werden voor en gedurende de oorlog verschillende evoluties van deze tank geproduceerd. Het begon met de Panzerkampfwagen 1 en eindigde met de Panzerkampfwagen 6.  

 ![](/images/H5-12.jpg)  


Het onderdeel de Kriegsmarine(zeemacht) maakte gebruik van verschillende schepen en duikboten.
Tijdens de 2e wereldoorlog maakte Duitsland gebruik van een enorm arsenaal aan schepen. Dit waren slagschepen, linieschepen enzovoort.  

![](/images/H5-13.jpg)  

Naast al deze oorlogsschepen werd er ook gebruikgemaakt van duikboten. Deze duikboten werden vaak ingezet om andere schepen met torpedo's te laten zinken.

Het laatste onderdeel van de Wehrmacht was de Luftwaffe (de luchtmacht).
Dit onderdeel bestond uit de gehele luchtmacht van Duitsland. Gedurende de oorlog waren dit 4288 vliegtuigen. De vliegtuigen werden vaak gebruikt in luchtgevechten met bijvoorbeeld Engeland. Naast deze luchtgevechten werden de vliegtuigen heel vaak gebruikt voor bombardementen op bijvoorbeeld Rotterdam.  
![](/images/H5-14.jpg)
![](/images/H5-15.jpg)

 




 

