---
date: 2023-02-10T10:58:08-04:00
description: ""
featured_image: "images/H7-Header.jpg"
tags: []
title: "Hoe verhoudt de bevolking van Nederland zich tegenover Napoleon en zijn troepen en in hoeverre is dit verschillend met Hitler en de Duitse troepen?"
---

#### Napoleon Bonaparte.  

**Was er veel Nederlands verzet?**  
De Nederlanders deden in eerste instantie helemaal niet opstandig tegen de Fransen, ze waren niet tevreden over de oude stand van zaken en Frankrijk kwam hen de idealen uit de verlichting brengen. Wel was vreemd dat de overgang van republiek naar monarchie redelijk stilletjes verliep, als je je bedenkt dat dit ervoor zorgde dat er een stuk minder macht bij de Nederlanders kwam te liggen. Aan de andere kant lag deze macht al niet bij het “normale” volk. Ook was Koning Lodewijk Napoleon zelf redelijk geliefd onder de bevolking, hij hielp zelf mee na rampen en toonde veel sympathie na rampen als de buskruitramp in leiden (1807) en de overstromingen in zeeland (1808).  

![](/images/H7-1.jpg)
###### **_(Koning Lodewijk Napoleon)_**  

Er waren ook Nederlanders die vrijwillig meevochten in de Grande Armée van Napoleon, iets wat Napoleon ook verwacht had.
Zijn successen op het slagveld hadden ervoor gezorgd dat de Franse generaal/keizer enorm veel aanzien had in Nederland.
Een aantal jaar na de Franse annexatie van Nederland kwamen de Nederlanders toch vaker in opstand. Ondanks de volgens velen verbeterde stand van zaken binnen Nederland waren er nog veel zaken waar het volk niet tevreden over was. Zo verplichtte Napoleon veel Nederlandse burgers om te vechten voor het Franse leger(dienstplicht). De dienstplicht leidde tot veel protesten en demonstraties. Zo werd er in 1911 gedemonstreerd. Dit gebeurde onder andere in de Jordaan. Tijdens dit protest wisten veel dienstplichtigen te ontsnappen, echter leidde deze protesten nog niet tot enorme onvrede binnen het land. 
Een jaar later begon Napoleon aan zijn veldtocht richting Rusland. Veel Nederlandse soldaten stuurden brieven vanaf de Russische grens richting hun familie en geliefden. In deze brieven vertelde ze dat ze steeds minder vertrouwen in de onoverwinnelijke Napoleon. Hierdoor kreeg de Nederlandse bevolking steeds minder vertrouwen in het bewind van Napoleon en kwamen er steeds meer protesten.  Toen Nederland uiteindelijk eind oktober 1813 bevrijd werd door de legers van de coalitietroepen hielpen de Nederlanders maar al te graag mee.
Door het hele land ontstonden opstanden tegen de onderdrukkende Franse macht.
De Fransen waren verre van sympathiek tegenover de Nederlanders en vele opstandelingen werden neergeschoten. Uiteindelijk werden de Fransen verjaagd uit het land en men was in euforische bui. Het duurde ook niet lang voordat het Franse wetboek werd aangepast om zo te laten blijken dat Nederland weer soeverein was.

#### Adolf Hitler.  
In de jaren voorafgaand aan de Tweede Wereldoorlog heeft Nederland altijd een neutrale status gehad. In de Eerste Wereldoorlog pakte deze neutrale houding goed uit voor Nederland. In de Tweede Wereldoorlog verliep dit echter heel anders. Nederland behield zijn neutrale status, omdat Nederland nog geen kant wilde kiezen in een oorlog. Nederland was bang dat Duitsland zou aanvallen als Nederland zich bij de andere landen zou aansluiten of zich negatief zou uitspreken over nazi-Duitsland. De Duitsers waren op hun beurt weer bang dat Nederland zich zou aansluiten bij de geallieerden. Daarnaast wilden de Duitsers Frankrijk binnenvallen via Nederland/België. Op 10 mei 1940 werd Nederland dan toch binnengevallen. Enkele dagen later bombardeert Duitsland Rotterdam en geeft Nederland zich gewonnen. Het Nederlandse volk reageerde vrij verschillend op de bezetting van de Duitsers. Sommige konden zich goed vinden in de standpunten van Hitler terwijl de ander hier juist fel op tegen was. Hierdoor ontstonden er 3 grote denkbeelden/groepen vanuit het volk tegenover Hitler en zijn leger. De voorstanders van Hitler (NSB), de neutrale Nederlander en De tegenstanders (het verzet)

**De NSB.**  
De NSB oftewel de Nationaalsocialistische beweging, is een politieke partij die in 1931 werd opgericht door Anton Mussert. De partij bestond dus al een aantal jaar voor de Duitse bezetting. De ideologische standpunten van de partij waren in eerste instantie vooral nationalistisch. Dit nationalistische standpunt bleef de partij vasthouden gedurende de komende jaren, echter begon de partij zich ook steeds meer te oriënteren op nazi-Duitsland.  

![](/images/H7-2.jpg)  

 De partij werd hierdoor steeds meer antisemitisch en racistisch Dit sloot natuurlijk erg goed aan bij de ideologie en besturing van het Duitse rijk ten tijde van de Tweede Wereldoorlog. Ook de volkseenheid was een belangrijk punt van de NSB. Dit lijkt natuurlijk ook weer erg op de Volksgemeinschaft waar Hitler in zijn speeches veel over sprak. Na de Duitse bezetting van Nederland werd de NSB dan ook al snel de enige partij binnen Nederland. Dit kwam doordat Hitler alle andere partijen had verboden. Tijdens de oorlog functioneerde de NSB als een collaboratiepartij, de partij werkte samen met nazi-Duitsland.  

De NSB had voor de oorlog slechts 4 procent van de stemmen en had dus niet heel veel inspraak binnen de regering. Na de bezetting was de partij ineens de enige partij in Nederland. Het ledenaantal van de partij nam mede hierdoor ook fors toe. De partij groeide van 27.000 duizend leden tot een hoogtepunt van 75.000 leden. Dit waren slechts de leden van de NSB, dit zegt dus nog niks over het aantal aanhangers van de NSB. In het Centraal Archief Bijzondere Rechtspleging (CABR) liggen ruim 500.000 dossiers van “foute” Nederlanders.  

Het niet NSB steunende gedeelte van de Nederlandse bevolking begon zich gedurende de oorlog steeds meer af te zetten van de NSB, ze zagen leden van de NSB als landverraders. Dit zegt natuurlijk ook veel over de blik vanuit het Nederlandse volk tegenover nazi-Duitsland en Hitler. Ze waren niet blij met de Duitse bezetting van Nederland. Vanuit deze haat tegenover nazi-Duitsland en de NSB ontstond dan ook het verzet.
Het verzet.  

Het verzet is een verzamelnaam van alle Nederlandse inwoners die zich actief inzetten tegen nazi-Duitsland. Gedurende de oorlog waren er naar schatting zo’n 450.000 verzetsleden die zich ook daadwerkelijk actief inzetten tegen Duitsland. In het begin van de oorlog gedragen de Duitse soldaten zich nog redelijk normaal tegenover de Nederlanders. Er was nog niet echt sprake van Jodenvervolging binnen Nederland en de nieuwe rijkscommissaris van Nederland (een nazi) stelt het volk tot op zeker hoogte gerust. Dit alles leidt ertoe dat er nog niet echt veel Nederlanders meteen in verzet gaan. Echter blijkt al snel dat de Duitsers de nieuwsvoorzieningen binnen het land sterk manipuleren. Veel Nederlandse burgers pikken dit niet en gaan hun eigen illegale nieuwsbronnen creëren. Voorbeelden hiervan zijn: het Parool (in die tijd een verzetskrant) en Radio Oranje (vanuit Engeland). Een aantal maanden later werden de eerste anti-Joodse maatregelen dan toch ingezet. Veel Nederlanders zijn het hier niet mee eens en het verzet begint langzaam maar zeker te groeien. De leden van het verzet zetten zich steeds actiever in tegen Duitsland en doen dit door bijvoorbeeld: Joodse mensen bij hen onder te laten duiken of door illegale pers te verspreiden. Ook werd er regelmatig gewapend verzet gepleegd om bijvoorbeeld voedselbonnen te stelen voor de ondergedoken mensen. Het verzet werkte nazi-Duitsland dus enorm tegen, in tegenstelling tot de NSB'ers die nazi-Duitsland juist hielp.  

Nederland had in de oorlog zo’n 9 miljoen inwoners, hiervan waren er dus ongeveer 500.000 lid/supporters van de NSB en ongeveer 450.000 waren actieve verzetslieden. De rest van het Nederlandse volk zat een beetje tussen de beide groepen in. Ze waren in de meeste gevallen absoluut geen voorstander van de NSB, maar ze durfden zich ook niet actief tegen de Duitsers in te zetten.

 
