---
date: 2023-02-14T10:58:08-04:00
description: ""
featured_image: "images/H3-Header.jpg"
tags: []
title: "Op welke manier heeft Napoleon zoveel van Europa veroverd?"
---

**Hoeveel van Europa heeft Napoleon veroverd?**  
Frankrijk is onder Napoleon explosief gegroeid. Hij begon al met deze uitbreidingen toen hij nog geen keizer was maar een populaire gevreesde generaal. Veel delen van Europa waren op dat moment bezet door het heilig roomse rijk (Duitsland en Oostenrijk), daar zou snel verandering in komen. In 1795 voegde hij grote delen van Italië toe aan Frankrijk en dit was nog maar het begin. Op hetzelfde moment veroverde het Franse leger, hier was Napoleon niet bij betrokken, Zuid-Nederland.

Napoleon stopte niet bij Noord-Italië en viel het heilige roomse rijk direct aan (Oostenrijk).
Dit leidde uiteindelijk tot de vrede van Campo Formio, waarbij de Oostenrijkers zich overgaven en erkende dat de Bataafse Republiek van Frankrijk was. (Het franse leger had in die tussentijd namelijk heel Nederland veroverd). Er stond verder nog in het verdrag dat het graafschap Falkenstein en vrije vaart over de West-Europese rivieren gegeven werd aan Frankrijk.
In ruil hiervoor stond Frankrijk bepaalde delen van Italië af aan Oostenrijk.
Dit maakte een einde aan de eerste coalitieoorlog, die bedoeld was om macht van Frankrijk af te nemen.

Deze campagnes gaven Napoleon de eer om Egypte aan te vallen. Zijn campagne tussen 1798-1801 liep door vele moeilijkheden uit op een mislukking en Napoleon was gedwongen om zich terug te trekken uit het land. Dit stelde hem in staat om verder te gaan met de tweede coalitieoorlog, deze was begonnen door Rusland, Groot-Brittannië en Oostenrijk.
Napoleon versloeg zijn tegenstanders snel, wat leidde tot twee vredesakkoorden.
Als eerste versloeg hij in 1801 de Oostenrijkers en zij tekende de vrede van lunéville.
Dit hield in dat ten eerste de Oostenrijkers zouden stoppen met het heroveren van hun verloren gebieden (Falkenstein bijvoorbeeld) en grote herstelbetalingen moesten betalen.
Ten tweede versloeg Napoleon in 1802 de Britten en sloten de vrede van Amiens.
Deze hield niet lang stand, want een jaar later verklaarde de Britten de oorlog aan Frankrijk.

Napoleon bleef niet lang stilzitten en ging verder met het veroveren van Italië. Toen Napoleon in 1805 het koninkrijk Italië uitriep (Noord-Italië) hadden de vijanden van Frankrijk alweer een nieuwe coalitie opgericht en Frankrijk de oorlog verklaard. De derde coalitieoorlog was hiermee begonnen. Deze coalitie bestond uit: Groot-Brittannië, Rusland, Oostenrijk (het Heilige Roomse Rijk), Napels en Zweden.

Al vrij snel was deze oorlog afgelopen door het verliezen van de grootste vijand van Napoleon, het Heilige Roomse rijk.  Eind 1805 verpletterde de Grande Armée het Russisch/Oostenrijkse leger en nam Napoleon Wenen in. Oostenrijk werd gedwongen om de vrede van Presburg te ondertekenen. Dit betekende veel voor Europa: Als eerste moest keizer Frans II aftreden als keizer en kwam het Heilige Roomse Rijk ten einde. Ten tweede moest Oostenrijk talloze gebieden afstaan. Als laatste moest Oostenrijk 40 miljoen frank aan Frankrijk betalen als herstelbetalingen. Het verdwijnen van het Heilige Roomse Rijk betekende dat veel kleine losse gebieden in Midden-Europa zonder bescherming zat, hier speelde Napoleon op in door in 1812 de Rijnbond samen te stellen. 16 Zuid en West Duitse staten sloten zich hier direct bij aan en later volgde er nog 23. Bijna heel Duitsland was nu van Frankrijk. 
Het duurde niet lang voordat de oorlog tegen Frankrijk werd voortgezet door de resterende landen plus Pruisen en overgebleven vijandige Duitse staten. Eind 1806 werden de meeste Franse tegenstanders in het oosten verslagen en zo bleven alleen de Britten, Russen en Pruisen nog over. Omdat Napoleon de Britten niet op militair vlak kon verslaan creëerde hij het continentale stelsel. Dit hield in dat al Napoleons bondgenoten, iedereen zonder de militaire kracht om tegenstand te bieden, geen handel meer mochten drijven met Groot-Brittannië. Op deze manier wilde hij Groot-Brittannië economisch uitputten.
 Zo richtte Napoleon al zijn aandacht op Pruisen en Rusland, met succes. In juli 1807 sloten Pruisen en Rusland  de vrede van Tilsit.

Hierin stond dat:  
Pruisen moest grote delen van Oost-Pruisen afstaan aan bijvoorbeeld een Franse vazalstaat als Westfalen, het hertogdom Warschau of Rusland. Pruisen moest zijn leger verkleinen tot maximaal 40.000 soldaten Pruisen moest 100 miljoen frank aan herstelbetalingen betalen.
Rusland moest zich aansluiten bij het continentale stelsel. Zo’n zware nederlaag zorgde ervoor dat Pruisen zich neutraal hield in de volgende coalitieoorlog en dat Rusland onder tsaar Alexander I een vredesverdrag sloot met Napoleon.

Dit zorgde ervoor dat in de vijfde coalitieoorlog tegen Napoleon alleen de Britten en de Oostenrijkers grote tegenstand boden tegen de Fransen. Dit was een andere oorlog dan voorheen, aangezien het nu Franse gebieden waren die werden binnengevallen en deze dit keer niet de aanvallende partij waren. De Britten kozen deze keer ook voor een compleet ander plan van aanpak en besloten om Antwerpen aan te vallen, dit bleek geen slim plan te zijn en zo werden de Britten voor de zoveelste keer teruggedrongen. Alleen Vlissingen bleef in Britse handen na deze aanval.

De Oostenrijkers probeerden in het oosten ook Frans grondgebied te pakken. Dit liep net zoals bij de Britten uit op niks en Oostenrijk werd weer gedwongen tot het ondertekenen van een vredesverdrag: de vrede van schönbrunn. 

Dit betekende voor Oostenrijk dat zij nog meer gebieden verloren, namelijk:
Kraïn, Karinthië, Dalmatië, Triëst en de Illyrische staten (grote delen van de Balkan) aan Frankrijk. Veel Oostelijke gebieden aan Franse vazalstaten. Spanje werd een bondgenoot van Napoleon onder Napoleons broer. Oostenrijk moest toetreden tot het Continentale stelsel. Oostenrijk moest herstelbetalingen aan Frankrijk betalen. Oostenrijk moest zijn leger terugbrengen tot 150.000 man, dit was heel klein voor een land van deze grootte. Op dit moment (1809) had Napoleons rijk zijn maximale grootte bereikt. Het Franse rijk zou deze grootte behouden tot 1812, toen de tijdelijke vrede in Europa werd verstoord door de schending van het Continentale stelsel door Rusland. Dit was de aanleiding van zijn campagne in Rusland, een campagne die ervoor zou zorgen dat hij al zijn macht verliest.

![](/images/H3-1.jpg)   
###### **_(De Rijnbond in 1812)_**

 ![](/images/H3-2.jpg)  
###### **_(De stand van zaken in Europa aan het begin van zijn oorlog met Rusland)_**

![](/images/H3-3.jpg)   
###### **_(Alle landen die meededen aan het continentale stelsel, In het donkergroen het keizerrijk Frankrijk, In het lichtgroen Frankrijks satellietstaten, In het midden groen Frankrijks “bondgenoten’’)._**  
